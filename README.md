# fotinos_pantognostis
Πρόταση συμμετοχής στον 1ο Πανελλήνιο Διαγωνισμό Ρομποτικής Ανοιχτών Τεχνολογιών του 20ου Δημοτικού Σερρών

Πρόκειται για το κλασικό επιτραπέζιο παιχνίδι «Φωτεινός Παντογνώστης». Υπάρχουν δύο (2) στήλες, μία με τις ερωτήσεις και μία με τις απαντήσεις. Ο παίκτης χρησιμοποιώντας δύο καλώδια πρέπει να διαλέξει μία ερώτηση και μία απάντηση. Αν η απάντηση είναι σωστή, ανάβει ένα λαμπάκι. Το παιχνίδι διαθέτει πολλές καρτέλες με ερωτήσεις και απαντήσεις σε διάφορες ενότητες, αλλά έχει ένα μειονέκτημα. Τα ζεύγη των σωστών ερωτήσεων-απαντήσεων είναι πάντα στις ίδιες θέσεις και έτσι ο παίκτης που θυμάται τις θέσεις, χάνει το ενδιαφέρον του για το παιχνίδι. 
Χρησιμοποιώντας το arduino μπορούμε να μετατρέψουμε το παλιό αυτό παιχνίδι σε ένα σύγχρονο ελκυστικό παιχνίδι όπου αντί για καλώδια και λαμπάκι θα έχουμε διακόπτες αφής, Led, βομβητή (buzzer) και οθόνη, ενώ  τα ζεύγη των σωστών  ερωτήσεων-απαντήσεων μπορούν να είναι σε διαφορετικές θέσεις.
Το παιχνίδι μπορεί να το χρησιμοποιήσει ο δάσκαλος της τάξης με πολλούς τρόπους (π.χ. για να εξετάζονται οι μαθητές παίζοντας),  ή οι μαθητές μπορούν παίζουν σε ομάδες και να συναγωνίζονται η μία την άλλη. 

